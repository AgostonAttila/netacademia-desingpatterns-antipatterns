# Netacademia Design Patterns és Antipatterns

https://app.netacademia.hu/Tanfolyam/APDP-design-patterns-es-antipatterns

A tervezési minták témaköre 30 éve születt, a könyv, ami rendszerezi a mintákat és beemelte a köztudatba 23 éve. A .NET is a 15. születésnapját ünnepelte már a napokban, és népszerűbb, mint valaha. Egyáltalán nem mellékesen annak a ténynek is köszönhetően, hogy -a jól használt tervezési minták segítségével kialakítva- az architektúrája rendkívül modern. Gyakorló fejlesztőként mégis az az általános tapasztalat, hogy a használatuk nem általánosan elterjedt napi gyakorlat. A napi munkába integrálásuk még a jó képességű fejlesztők számára is komoly kihívást jelent. A nyílt forráskódú világban pedig egyre-másra olyan kódokba botlik az ember, ahol a hétköznapi programozási eszközként használják a tervezési mintákat, így ismeretük nélkül a forráskódok olvasása is komoly nehézségekbe ütközik. 

Az ismerkedésre, és átfogó kép kialakítására készített Design Patterns és a többszálúság tanfolyamon szerzett tapasztalatok alapján a tervezési minták tárgyalására az egyben négy napos tanfolyami rend helyett egy alternatív megoldást hoztunk létre. Az egyes követésre érdemes programozási megoldások (vagyis tervezési minták, Design Patterns) és az ellenpéldák (Antipatterns) napi gyakorlattá integrálásához a tankönyvi megoldások mellett a mindennapi munkánk során talált szemléletes példákat szeretnénk bemutatni. Fontos, hogy ezek a példák egy-egy tanfolyami alkalommal a rendelkezésre álló idő alatt tárgyalhatók. Ezen a tanfolyamon az alkalmak ritkábban követik egymást, az alkalmak között eltelt idő alatt gyűjtött példákból, jobb nyersanyagból tudunk dolgozni. A hallgatók számára pedig több idő marad az megismertek befogadására, és a munkába integrálásukba. Egy-egy minta és ellenpélda tárgyalásával és aztán a feldolgozásával terveink szerint azok is eszköztárukba tudják emelni a megoldásokat, akiknek a munka mellett nem áll rendelkezésre elég idő valamennyi minta egyben tárgyalására. 

A fejlesztői tapasztalatok összegzéseként a nyílt kommunikációnak köszönhetően kikristályosodtak elkerülendő példák, vagyis ellenpéldák, amikben közmegegyezés látszik a fejlesztők világában. Az egyes alkalmakon áttekintünk egy-egy rossz példát is, amit érdemes minden fejlesztőnek elkerülni. 

Figyelem: a tanfolyamon C#/.NET környezetet használunk, és osztályokkal/objektumokkal/felületekkel dolgozunk. Amikor először szóba kerül egy-egy téma, akkor röviden végigvesszük nagyjából a definíciót, de ezt ezen a tanfolyamon nem lehet megtanulni. Aki most ismerkedik a nyelvvel/objektumorientált programozással, annak a C# alapok tanfolyam áttekintését javasoljuk.

## Illesztő tervezési minta, programozás másolás és beillesztés segítségével
## Stratégia minta, Delegate-ek, Mágikus értékek
## Bejáró minta, IEnumerable és a foreach, a gyűjtemények közszemlére tétele
## Megfigyelő, események, IObservable/IObserver, Események valamint a vérszegény modell
## Híd minta, híd és illesztő valamint a jéghegy osztály
## Gyárak és az új létrehozásával való összekapcsolás
## A Parancsok és a kitört ablakok
## Az Építő minta valamint a szagló kód elemei



